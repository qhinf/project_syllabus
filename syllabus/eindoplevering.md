# Eindoplevering

*Dit is een opdracht voor de Product owner en de Scrum master.*

De module is voorbij, jullie producten zijn (zo ver als mogelijk) af en dus is er nog maar één ding te doen: de oplevering. Dat betekent dat het product netjes wordt ingepakt en ingeleverd en dat jullie het in een presentatie demonstreren. De eindoplevering vindt plaats op {{ datum_eindoplevering }}.

## Presentatie

De Product owner is verantwoordelijk voor de presentatie. In totaal hebben we 15 minuten per presentatie, inclusief het werkend krijgen van het digibord, het geven van de demo en vragen vanuit de zaal. Reken dus op ongeveer 8 minuten voor de presentatie inclusief demo, zodat er tijd blijft voor de vragen.

In de presentatie zitten:

- Welk product waren jullie van plan te maken?

  Geef een korte beschrijving en gebruik beeldmateriaal!
- Wat hebben jullie gerealiseerd?

  Geef een demo van het product! Vertel ook over eventuele testen die jullie hebben uitgevoerd.
- Als jullie meer tijd hebben, wat zouden jullie dan toevoegen aan je product?
- Geef 3 tops en 1 tip voor je team.

Het is dus de verantwoordelijkheid van de Product owner dat deze presentatie gegeven wordt, maar dat betekent niet per se dat de Product owner zelf presenteert. Als die er bijvoorbeeld niet bij kan zijn, moet een teamgenoot het over nemen. Maar je kunt ook sowieso besluiten om met de hele groep te presenteren. Of een iemand die presenteert en een ander die de demo verzorgt. Als er maar een presentatie is!

## Product inleveren

De scrum master levert het product in. Daar hoort bij:

- Een README (*.md*, *.docx*, ...), met daarin:
  - Een korte beschrijving van het product, met een paar screenshots of foto's
  - Hoe het product uitgevoerd kan worden
  - Eventuele uitleg die nodig is voor de beoordeling (bijvoorbeeld resultaten van een gebruikersonderzoek)
  - Op welke [drie domeinen](beoordeling.md#eindproduct) het product beoordeeld moet worden
- Het werkende eindproduct, dus:
  - Voor een programma: bij voorkeur een uitvoerbaar bestand (Windows *.exe* en/of Linux binary)
    - Als dat niet kan, dan duidelijke uitleg over hoe het programma uitgevoerd dient te worden
  - Voor fysieke producten: duidelijke foto's van het product
- De bronbestanden, dus code, artwork etc.
  - In principe is dit jullie GitHub repo

Maak een map met de structuur:

```
Project
|- README.md
|- Product
   |- Product.exe
   |- Breadboard.jpeg
|- Bronbestanden
   |- program.py
   |- index.html
   |- logo.png
```

Pak die map in tot een .zip bestand (zie [hier](https://informatica.q-highschool.nl/informatie/meerdere-bestanden-inleveren) voor hulp daarbij) en lever het in op [app.q-highschool.nl](https://app.q-highschool.nl). Het product dient op {{ datum_eindoplevering }} voor de presentaties ingeleverd te zijn.
