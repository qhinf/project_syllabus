(sprint_review)=
# Sprint review

*Dit is een opdracht voor de Product Owner.*

Je bent nu met je team al een paar weken onderweg met je project. Je hebt na de eerste bijeenkomst een richting bepaald waar je naartoe wil. Een puntje op de landkaart van informatica projecten zeg maar. En jullie zijn hiermee natuurlijk best druk geweest. Werk verdeeld, user stories geschreven, een visie ontwikkeld en natuurlijk al dingen uitgezocht en gemaakt.

In een Sprint Review ga je kijken in hoeverre je op koers ligt. Ben je wel aan het maken wat je van plan was te maken?

Als Product Owner geef je een korte presentatie (maximaal 5 minuten) over de stand van zaken van je product. Je gebruikt hier vijf slides voor (één slide voor elk punt hieronder):

1. Welk product was je van plan te maken

   Geef een korte omschrijving. Tip: gebruik hierbij beeldmateriaal.

2. Wat heb je tot nu toe al gerealiseerd
   Misschien kun je al een beperkte demo van je product geven?
3. Wat willen jullie nu als eerste toevoegen aan je product?
4. Op welke drie criteria wil je jullie eindproduct beoordeeld hebben.
   Kijk voor de criteria  bij [Beoordeling Eindproduct](beoordeling_eindproduct)
5. Welk cijfer geef je de samenwerking in je team?

Het is de verantwoordelijkheid van de Product owner dat deze presentatie gegeven wordt, maar dat betekent niet per se dat de Product owner zelf presenteert. Als die er bijvoorbeeld niet bij kan zijn, moet een teamgenoot het over nemen. Maar je kunt ook sowieso besluiten om met de hele groep te presenteren. Of een iemand die presenteert en een ander die de demo verzorgt. Als er maar een presentatie is!

Na deze presentatie is er nog de mogelijkheid om een paar vragen te stellen (aan het publiek of door het publiek aan de presentator).

Zet na afloop van je presentatie je slides in de Product Owners-map van jullie Teamskanaal.
